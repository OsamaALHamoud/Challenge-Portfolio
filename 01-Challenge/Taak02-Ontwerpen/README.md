# Challenge - Portfolio

## :art: 02 - Ontwerpen

### Ontwerpen

Voor je begint aan een project is het slim om in kaart te brengen wat je precies gaat maken. Voor deze eerste Challenge lijkt het misschien dat je het project wel meteen kan uitwerken maar voor complexere projecten is het handig als je kan terugkijken naar bepaalde ontwerp keuzes die jij, jouw team of een opdrachtgever hebben gemaakt.

Het doel van het uitwerken van een opdracht in een boomstructuur en wireframe is zodat je dit kan bespreken met eventuele teamgenoten of opdrachtgevers. Voor deze Challenge die je individueel maakt is het vooral een eerste kennismaking met deze communicatiemiddelen.
> :warning: **LETOP**: Als je tijdens de Challenge merkt dat je iets vergeten bent in de onwerp fase, geen probleem, voeg dit nog toe en commit met een commit message als "update boomscructuur" bijvoorbeeld.

### :hammer: Taak 02 - Ontwerp

1. **Maak een boomstructuur** van je portfoliowebsite. Hou hierbij de onderstaande punten in gedachten:  
   * Bekijk de eisen in het [Technische Eisen](../Taak03-Realiseren/technische-eisen.md) document en bedenk hoe je dit het beste kan verwerken in de boomstructuur.  
   * De boomstructuur moet inzicht geven in de structuur van je portfolio.
        > Het doel is dat je dit ontwerp naar een andere ontwikkelaar zou kunnen sturen en dat hij genoeg weet over het project om het uit te kunnen werken.
   * Het voordeel van zo'n boomstructuur is dat je het sneller kan maken dan een werkende website. Je kunt dan over de structuur praten met teamleden of een opdrachtgever zonder tijd te verliezen met een gedailleerde technische uitwerking.
        > Maak het dus niet té gedetailleerd maar zorg dat er precies genoeg informatie in staat zodat het idee achter je werk duidelijk is voor een ander en je daar dus over kan discussieren.
2. **Maak een wireframe** van je portfolio website.
   * Een wireframe is een visuele representatie van je project. De bedoeling is om het eindresultaat te schetsen zodat je keuzes op het gebied van plaatsing van elementen, gekozen kleuren of gekozen lettertypen kan laten zien aan een opdrachtgever en daarover kan praten.  
        > Net zoals bij de boomstructuur is het belangrijk dat je niet té gedetailleerd te werk gaat.

### :zap: Beoordeling

Je wordt beoordeeld op:  

1. Of de wireframe / boomstructuur volledig zijn. Dit wil zeggen dat alle elementen die je bouwt in je portfolio terug te vinden zijn de wireframe en/of boomstructuur.
2. Of de documenten netjes zijn geordend
3. Of de inhoud begrijpbaar is zonder extra mondelinge toelichting

### :heart: Bronnen

* [Wireframes & Mockups: voorbeelden, tips en tools](https://www6yet.goodbytes.be/article/wireframes-mockups-voorbeelden-tips-en-tools)
* [Wat is een wireframe? (VIDEO 2:05 min)](https://vib.by/v/71C1cjxmc)
* [Trending Color Palettes](https://coolors.co/palettes/trending) op coolers.co
* [Webdesign is informatie organiseren](https://www.lauraschoenmakers.nl/webdesign-is-informatie-organiseren/#Ontwerp_met_je_bezoeker_in_het_achterhoofd)
